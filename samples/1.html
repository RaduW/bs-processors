<strong>
    Pandemia de coronavirus a lovit puternic în activitatea celor mai mari fabrici și uzine din țară, nume mari precum
    Ford sau Dacia fiind forțate să trimită mare parte din angajați în șomaj tehnic și să reducă producția, iar alte
    fabrici precum Airbus sau combinatul siderurgic din Galați au fost nevoite să se adapteze la „noul normal”. Cum
    arată acum viața lucrătorilor din marile fabrici, ce măsuri generale sau individualizate au fost luate de companii,
    vezi într-un articol special „Lumea în schimbare”.
</strong>
<br/>
<br/>
Industria auto din țară a fost lovită din plin, iar marile fabrici precum Dacia sau Ford au fost printre primele care au trimis oamenii în șomaj tehnic, și tot printre primele care au luat măsurile de siguranță necesare pentru a putea continua producția și a relua lucru de la final de aprilie sau început de mai.
<br/>
<br/>
De la înjumătățirea locurilor în microbuze, până la închiderea cantinelor sau interzicerea formării de grupuri mai mari de trei persoane, sunt doar câteva din măsurile luate de cele două mari companii.
<br/>
<br/>
<h3>
    Dacia - vânzări înjumătățite, dar cu producția reluată
    <br/>
</h3>
<br/>
Dacia a reluat producția la uzina de motoare pe 21 aprilie și la cea de vehicule pe 4 mai, în două schimburi, iar pe 11 mai a mai adăugat un schimb și la câteva zile producția a ajuns la 700 de mașini/zi, jumătate din capacitatea maximă de 1.400 de mașini/zi.
<br/>
<br/>
În prezent, producția este de peste 1.000 de mașini/zi și va ajunge la 1.200 de mașini, spun reprezentanții companiei.
<br/>
<br/>
Când se va atinge maximul? Nu se știe, chiar dacă nu sunt probleme mari cu componentele. Marea necunoscută ține de piață, fiindcă nu se știe cum va reacționa, din moment ce vânzările în piețele de export au scăzut puternic (chiar și cu peste 90%, din cauza carantinei totale). Vânzările Dacia în UE s-au înjumătățit în primele patru luni.
<br/>
<div>
    <br/>
</div>
<div>
    <strong>
        Foto: Angajați Dacia cu măști și echipamente de protecție, după repornirea producției.
    </strong>
    <br/>
</div>
<div>
    <img src="https://media.hotnews.ro/media_server1/image-2020-04-21-23892393-41-uzina-dacia-dupa-reluarea-productiei.jpg"
         width="100%"/>
    <br/>
</div>
<div>
    ---
</div>
<div>
    <br/>
</div>
<div>
    Pentru a putea relua producția în forță, Dacia a fost nevoită să ia numeroase măsuri de distanțare socială.
    <br/>
    <br/>
    Angajaților li se ia temperatura cu ajutorul unei camere termice, primesc zilnic un set de patru măști și o pereche
    de mănuși, iar în microbuze, jumătate dintre locuri sunt goale. Prin hale au fost trasate marcaje pentru ca oamenii
    să ia contact cât mai puțin și s-au pus panouri despărțitoare de plexiglas la cantină și la toalete.
    <br/>
    <br/>
    Traseul între domiciliu și locul de muncă, de la accesul în autobuz, până la accesul efectiv la postul de lucru de
    pe platforma industrială, se face respectând distanța socială.
    <br/>
    <br/>
    Toate posturile de lucru sunt dezinfectate, iar angajații poartă măști de protecție.
    <br/>
</div>
<div>
    <br/>
</div>
<div>
    <iframe allow="accelerometer; autoplay; encrypted-media; gyroscope; picture-in-picture" allowfullscreen=""
            frameborder="0" height="330" src="https://www.youtube.com/embed/ll8syqPoNns" width="600">
    </iframe>
</div>
<div>
    ---
    <br/>
</div>
<div>
    <h3>
        Ford - zeci de mii de viziere produse în fabrica unde se construiesc SUV-uri
    </h3>
    Ford a reluat producţia SUV-urilor Puma şi EcoSport în data de 4 mai, după aproape 40 de zile de pauză.
    <br/>
    <br/>
    Reluarea activității a venit, însă, într-un singur schimb, faţă de trei înainte de pandemia de Covid-19.
    <br/>
    <br/>
    Există un triaj la intrarea în uzină, s-a im­pl­ementat distanţarea socială, iar mun­citorii poartă mănuşi, măşti şi
    viziere. Ford a anunțat și că a produs peste 30.000 de viziere la fabrică, peste jumătate dintre ele fiind donate la
    40 de instituții publice locale.
    <br/>
    <br/>
    Din 18 mai, circa 4.700 dintre angajații Ford sunt la muncă, dintr-un total de 6.300 de oameni în mod normal și s-a
    reluat producția în două schimburi.
</div>
<div>
    <br/>
</div>
<div>
    <strong>
        Foto: Angajați Ford producând viziere de plastic
    </strong>
    <br/>
</div>
<div>
    <img src="https://media.hotnews.ro/media_server1/image-2020-05-15-23998418-41-uzina-ford-craiova.jpg" width="100%"/>
    <br/>
</div>
<div>
    ---
</div>
<div>
    <br/>
</div>
<div>
    Ce măsurile a luat Ford la Craiova pentru ca oamenii să poată reveni la serviciu:
    <br/>
    <ul>
        <li>
            Completarea zilnică a unui formular online de autoevaluare a sănătății pentru a se permite accesul în uzină.
        </li>
    </ul>
    <ul>
        <li>
            Instalarea dispozitivelor de scanare a temperaturii la fiecare poartă de acces pentru a identifica
            persoanele care au febră.
        </li>
    </ul>
    <ul>
        <li>
            Măsuri de distanțare socială - Angajații sunt rugați să păstreze o distanță de cel puțin 2 m față de cei din
            jur și să evite formarea unor grupuri mai mari de 3 persoane, să nu cumpere alimente neambalate și toate
            cantinele din secții, automatele, bucătăriile unde se prepară mâncarea și facilitățile din zona de odihnă,
            adică frigidere, cuptoare cu microunde nu vor fi puse în funcțiune. Cu toate acestea, chioșcurile din
            interiorul uzinei vor fi redeschise în timp ce plățile cu cardul sunt încurajate.
        </li>
    </ul>
    <ul>
        <li>
            Acțiuni sanitare – Întreg personalul din incinta companiei este obligat să poarte mască de față și, în plus,
            în anumite situații, o vizieră, pentru a reduce riscul de răspândire a infecției în fabrică. Compania a
            suplimentat nu numai materialele de curățare, dar și frecvența acestor activități în întreaga fabrică,
            începând cu luna trecută.
        </li>
    </ul>
    <ul>
        <li>
            Transport către/ de la Ford - Compania a contactat furnizorii de transport interni și externi și le-a
            comunicat să asigure suficiente autobuze / tramvaie pentru transportul public cât și curse speciale
            suplimentare, deoarece este recomandat ca gradul de ocupare al mijlocului de transport să fie sub 50%. În
            cazul transportului personal, compania a recomandat deplasarea a cel mult 2 persoane într-o mașină: șoferul
            și o persoană pe bancheta din spate, în partea opusă șoferului.
        </li>
    </ul>
</div>
<div>
    <br/>
</div>
<iframe allow="accelerometer; autoplay; encrypted-media; gyroscope; picture-in-picture" allowfullscreen=""
        frameborder="0" height="330" src="https://www.youtube.com/embed/eY99X2ghb9U" width="600">
</iframe>
<div>
    ---
    <br/>
</div>
<div>
    <h3>
        Airbus a continuat să lucreze la elicoptere chiar și în timpul crizei: „O parte dintre clienți, precum SMURD, se
        află în prima linie în lupta împotriva acestei pandemii”
    </h3>
    <br/>
    Dincolo de marile companii auto din țară, și alte fabrici și unități de producție au avut de suferit și au fost
    nevoite să se adapteze „noii realități”.
    <br/>
    <br/>
    Airbus România reprezintă peste 6.300 de locuri de muncă directe și indirecte, iar cea mai mare dintre unități este
    fabrica de elicoptere de lângă Brașov.
    <br/>
    <br/>
    Odată ce pandemia a lovit, managementul Airbus Helicopters a luat măsuri pentru menținerea continuității afacerii, a
    explicat pentru HotNews.ro Georges Durdilly, directorul de țară Airbus România.
    <br/>
    <br/>
    „Activitatea Airbus Helicopters Romania este în principal întreținerea, repararea și revizuirea (MRO) elicopterelor,
    ceea ce înseamnă proiecte mari care sunt programate pe perioade lungi de timp. Am fost astfel în măsură să ne
    menținem profilul intact și să lucrăm la programele noastre. Datorită măsurilor luate de Airbus Helicopters în ceea
    ce privește lanțul de aprovizionare, impactul potențialelor piese lipsă a fost cu adevărat scăzut”, spune Durdilly.
    <br/>
    <br/>
    Totuși, pandemia și implicațiile ei au obligat Airbus Helicopters să pună în aplicare măsuri extinse care să reducă
    la minimum riscul de infecție și răspândirea virusului. „Am redus pe cât posibil interacțiunea dintre angajați și am
    organizat cât mai mult posibil munca la distanță. Am stabilit și lucru în două schimburi pentru lucrătorii din
    uzină”, explică șeful Airbus România.
    <br/>
</div>
<div>
    <br/>
</div>
<div>
    <strong>
        Foto: Lucrul la elicoptere a continuat și în timpul pandemiei la fabrica Airbus Helicopters din Brașov.
    </strong>
    <br/>
</div>
<div>
    <img src="https://media.hotnews.ro/media_server1/image-2020-05-21-24009818-0-lucrul-elicoptere-timpul-pandemiei-fabrica-airbus.jpg"
         width="100%"/>
    <br/>
    ---
</div>
<div>
    <br/>
</div>
<div>
    „Am stabilit o serie de reguli de proximitate, în special pentru locurile comune: menținerea distanței sociale și
    reamenajarea mobilierului de birou în acest sens, asigurarea panourilor de separare, am echipat oamenii cu măști și
    mănuși atunci când distanțarea fizică în timp ce lucrează la elicoptere nu poate fi aplicată, punem la dispoziție
    dezinfectanți pentru mâini și încălțăminte, alături de câteva reguli foarte stricte privind dezinfectarea”, spune
    Georges Durdilly.
    <br/>
    <br/>
    Totodată, compania a anulat vizitele și călătoriile și a suspendat stagiile și antrenamentele programate. Singurele
    excepții au fost furnizorii și clienții regionali care predau sau primesc o aeronavă.
    <br/>
    <br/>
    „Pentru acești clienți, precum și pentru celelalte aeronave regionale care ar putea intra sau pot fi livrate în
    timpul acestei crize, am pus la dispoziție și un protocol special, deoarece o parte dintre acești clienți, precum
    SMURD, se află în prima linie pentru a lupta împotriva acestei pandemii. Am rezervat un slot special în atelierul
    nostru și, de asemenea, un birou doar pentru clienți și doar câțiva dintre angajații noștri sunt în contact direct
    cu aceștia. De asemenea, la primirea și predarea unei aeronave, sunt urmate proceduri specifice de dezinfectare”,
    spune Durdilly.
    <br/>
    <br/>
    Airbus a fost implicată și în ajutorarea celor din prima linie (spitale și organizații) - a contribuit cu echipament
    medical necesar, precum măști, mănuși, costume, protecție pentru ochi, dezinfectanți etc.
</div>
<div>
    <br/>
</div>
<div>
    <strong>
        FOTO: Un angajat Airbus Helicopters lucrează la un elicopter
    </strong>
    <br/>
</div>
<div>
    <img src="https://media.hotnews.ro/media_server1/image-2020-05-21-24009817-0-fabrica-airbus.jpg" width="100%"/>
    <br/>
    <h3>
        ---
        <br/>
    </h3>
    <h3>
        Cum se schimbă lucrul într-o fabrică de elicoptere odată cu pandemia de coronavirus? / „
        <em>
            E-learning și traininguri online - Nu mai trimitem angajați pentru să se pregătească, ci vine pregătirea la
            noi
        </em>
        ”
        <br/>
    </h3>
    <br/>
    „Criza ne-a obligat să ne reconsideram modul de lucru. Trebuie să fim mai flexibili, mai reactivi și, cu siguranță,
    digitalizarea este o mare parte din soluție. Cred că a fi capabil să faci afaceri la distanță, să spunem, datorită
    tehnologiilor web, este un factor important în menținerea continuității afacerii. De asemenea, suntem nevoiți să
    schimbăm pregătirea oamenilor noștri și să găsim noi modalități de a-i învăța și de a ne asigura că sunt mereu la
    vârf. Nu mai trimitem angajați pentru să se pregătească, ci vine pregătirea la noi prin digitalizare - e-learning și
    traininguri online”, explică șeful Airbus România.
    <br/>
    <br/>
    „Astăzi este prea devreme pentru să prezicem care ar fi noul peisaj aeronautic, câte companii aeriene vor opera în
    continuare aeronave, care va fi noua cale și care vor fi regulile de călătorie, când se va recupera turismul. E un
    aspect foarte important pentru noi, deoarece afacerea din România provine în principal din contracte din alte țări”,
    mai detaliază Drudilly.
    <br/>
    <br/>
    „Ceea ce am învățat până acum de la această criză este că putem fi mai eficienți și mai creativi. Acest lucru ne-a
    obligat să ne gestionăm mai bine pe noi înșine, să ne îngrijim unii de alții, să privim în afara cutiei, să găsim
    noi soluții, idei noi pentru afaceri. Cred că ar trebui să ne concentrăm pe lucrurile pozitive pe care le-am învățat
    până acum și să ne străduim să ducem cele mai bune practici post-criză”, mai spune reprezentantul Airbus.
    <br/>
    <br/>
    <h3>
        Ce măsuri a luat Bosch la fabricile din România
    </h3>
    <br/>
    Pe lângă marii producători auto din țară, multe alte fabrici au dat piept din plin cu noul coronavirus, în special
    numeroasele fabrici care susțin industria auto din țară, dar și din străinătate - zeci de mii de locuri de muncă
    doar în România.
    <br/>
    <br/>
    Bosch este o companie cu 8.000 de angajați pe plan local și a trebuit să ia o serie de măsuri stricte pentru a-și
    proteja angajații: Cei care pot, lucrează în continuare de acasă. A fost adoptat și un orar de muncă flexibil, iar
    la birouri se păstrează distanța de 1,5 metri între persoane, au spus cei de la Bosch, într-un răspuns pentru
    HotNews.ro.
    <br/>
    <br/>
    În spațiile comune vor fi puse separatoare și un număr mult mai mic de oameni vor avea acces simultan într-un
    spațiu. Lifturile vor putea fi folosite de maxim două persoane în același timp, dar angajații sunt sfătuiți să le
    evite.
</div>
<div>
    <br/>
</div>
<div>
    <strong>
        Foto: Fabrica Bosch în România.
    </strong>
    <br/>
</div>
<div>
    <img src="https://media.hotnews.ro/media_server1/image-2017-11-23-22127943-41-fabrica-bosch-exterior.jpg"
         width="100%"/>
    <br/>
    ---
    <br/>
</div>
<div>
    <br/>
</div>
<div>
    Măsurile de igienă s-au intensificat, la fel și operațiunile constante de dezinfecție și control al temperaturii
    angajaților, pentru a preveni apariția unei infecții în cadrul sediilor și fabricilor, dar și pentru a preîntâmpina
    aglomerarea pe parcursul zilei de muncă.
    <br/>
    <br/>
    „De asemenea, masca de protecție utilizată în afara sediului va fi înlocuită cu o alta dedicată spațiului de birou,
    distribuția angajaților la birouri va avea în vedere respectarea distanței de 1,5 metri între persoane, vom instala
    separatoare de tip panou pentru a delimita spațiile interioare, iar întâlnirile în scop profesional, în afara
    companiei, vor fi permise doar în situații care nu suportă amânare și cu respectarea strictă a reglementărilor
    interne și recomandărilor OMS în vigoare”, au transmis reprezentanții Bosch.
    <br/>
    <br/>
    „Spațiile comune vor putea fi utilizate cu respectarea ad literam a tuturor normelor de igienă și distanțare fizică.
    Cantina, spre exemplu, va fi accesibilă zilnic, dar va permite accesul unui număr diminuat de persoane prezente
    concomitent, respectându-se, totodată, alături un set complex de reguli, marcajele de distanțare și regulile de
    așezare la mese. Tot la capitolul spații comune, recomandăm angajațiilor să evite utilizarea liftului. În situația
    în care este absolut necesar, lifturile vor putea fi utilizate de nu mai mult de două persoane simultan. Regulile
    stricte de igienă și distanțare socială se vor urmări, bineînțeles, și la utilizarea toaletelor”, mai detaliază
    compania.
    <br/>
    <br/>
    <h3>
        Schaeffler - măsuri sporite de protecție, cremă pentru mâinile dezinfectate prea des și o echipa medicală la
        fața locului
    </h3>
    <br/>
    Schaeffler România are 5.000 de angajați în zona Brașovului, iar la mijloc de aprilie a anunțat o serie de măsuri
    pentru protecția angajaților.
    <br/>
    <br/>
    Acțiuni ample de dezinfecție se desfășoară zilnic, atât în zonele de producție, cât și în cele de birouri, în
    spațiile comune, în spațiile de tranzitare (intrări/ieșiri), în cele de servire a mesei, etc.
    <br/>
    <br/>
    Măsuri speciale de siguranță s-au aplicat și în zonele de tranzitare (fluidizare trafic: bariere ridicate, uși
    blocate pe poziția deschis), în zonele de pontare (respectare distanță socială de 1,5 m), în zonele cabinelor de
    fumat (limitare şi restricţionare acces), etc.
</div>
<div>
    <br/>
</div>
<div>
    <strong>
        Foto: În fabrica Schaeffler înainte de pandemie
    </strong>
    <br/>
</div>
<div>
    <img src="https://media.hotnews.ro/media_server1/image-2020-05-21-24009850-0-fabrica-schaeffler.jpg" width="100%"/>
    <br/>
    ---
    <br/>
</div>
<div>
    <br/>
    În ceea ce privește mijloacele de transport care deservesc angajații companiei, au fost impuse măsuri riguroase de
    protecție: dezinfecție zilnică, la toate schimburile, atât la sediul companiei, cât și la garaj, suplimentare
    mijloace transport și modificare program plecare autobuze, în vederea evitării aglomerației, etc.
    <br/>
    <br/>
    Măsuri de siguranță deosebite au fost implementate și în zonele de servire a mesei: tacâmuri și alimente ambalate
    individual, înființare temporară săli de mese adiționale (pentru asigurarea distanței sociale de 1,5 m), flux
    unidirecțional în cantină (pentru preluare hrană), instalare recipiente pentru dezinfectare individuală, etc.
    <br/>
    <br/>
    A fost suplimentat necesarul de creme de protecție şi îngrijire a pielii puse la dispoziția angajaților în vederea
    prevenirii apariției leziunilor (datorate spălării frecvente a mâinilor sau a utilizării dezinfectanților), iar o
    echipă medicală dedicată este prezentă permanent în companie.
    <br/>
    <br/>
    În plus, de la început de martie a fost implementat și un program de Home Office pentru angajații care pot lucra
    într-un astfel de sistem.
    <br/>
    <br/>
</div>
<div>
    <h3>
        Michelin a reluat producția în uzina de la Florești și în cele două fabrici din Zalău
    </h3>
    <br/>
    Francezii de la Michelin au trei fabrici în țară și 3.000 de angajați. Compania a anunțat pe 11 mai că a reluat
    producția și la uzina de la Florești, după ce pe 8 și 21 aprilie a reluat producția la cele două fabrici din Zalău.
    <br/>
    <br/>
    În unitățile companiei, angajaților li se ia temperatura, primesc măști și dezinfestanți, iar cantinele rămân
    închise. În acest context, masa angajaților constă în hrană rece şi este servită în zone special amenajate unde se
    poate menține o distanțare de 2 metri între persoane.
</div>
<div>
    <br/>
</div>
<div>
    <strong>
        Foto: Uzina Michelin de la Zalău
    </strong>
    <br/>
</div>
<div>
    <img src="https://media.hotnews.ro/media_server1/image-2020-04-23-23909552-41-uzina-michelin.jpg" width="100%"/>
    <br/>
    ---
</div>
<div>
    <br/>
</div>
<div>
    Accesul în vestiare se face conform unui orar bine stabilit unde orele de intrare și ieșire din schimb sunt decalate
    pentru a evita aglomerarea.
    <br/>
    <br/>
    Reuniunile fizice/ședințele sunt reduse la minim pentru a nu bloca activitățile și sunt înlocuite de aplicațiile
    digitale (audio/video), chiar dacă persoanele se află la birou.”
    <br/>
    <br/>
    <h3>
        Continental - compania cu mai mulți angajați în România decât Dacia și Ford la un loc
    </h3>
    <br/>
    Compania are mai multe unități de producție și are în total mai mulți angajați decât Dacia și Ford la un loc.
    <br/>
    <br/>
    Interesant este că în primele zile din mai au fost depistate
    <a href="https://www.hotnews.ro/stiri-coronavirus-23984774-sibiu-patru-angajati-companiei-continental-fost-infectati-covid-19.htm"
       target="Alta pagina">
        patru cazuri de infectare cu Covid-19 la fabrica din Sibiu
    </a>
    și 59 de angajați au fost puși în izolare.
    <br/>
    <br/>
    Compania a luat o serie de măsuri, dar nu a fost nevoie de mutarea echipamentelor. În schimb s-au făcut mici
    ajustări în ariile de producție pentru a corespunde solicitărilor privind normele de protecție stabilite.
    <br/>
    <br/>
    Continental avea la finalul anului 2019, aproximativ 20.000 de angajați, din care o treime sunt ingineri și
    informaticieni în centrele de cercetare și dezvoltare, iar restul ocupă funcții administrative sau lucrează în
    centrele de producție.
</div>
<div>
    <br/>
</div>
<div>
    <strong>
        Foto: Măsuri de siguranță și distanțiere pentru angajați la Continental
    </strong>
    <br/>
</div>
<div>
    <img src="https://media.hotnews.ro/media_server1/image-2020-05-21-24009860-0-masuri-siguranta-anti-covid-19-continental.jpg"
         width="100%"/>
    <br/>
    ---
</div>
<br/>
<div>
    Cei mai mulți dintre angajații care ocupă funcții administrative, precum și majoritatea celor din centrele de
    cercetare și dezvoltare, acolo unde activitatea o permite, au posibilitatea de a lucra de acasă pentru o perioadă
    extinsă de timp. Luăm în calcul și alte măsuri flexibile care se supun cadrului legal din România, precum și a
    relațiilor de muncă dintre Continental și angajații săi. Situația din unitățile de producție diferă de la caz la
    caz. (...) Pentru protecția angajaților noștri și ca răspuns la ajustările de producție ale clienților, după caz, am
    modificat treptat producția în fabricile noastre din țară, am prelungit vacanța de Paște, respectiv am suspendat
    temporar activitatea în unele dintre fabrici, totul în coordonare cu clienții și furnizorii noștri, comunică
    reprezentanții companiei.
    <br/>
    <br/>
    În continuare, companie spune că este important să rămână flexibilă în privința măsurilor pe care le ia pentru
    angajații săi chiar și după încetarea stării de urgență.
    <br/>
    <br/>
    „Pe lângă opțiunea de telemuncă în cazul situațiilor în care activitățile desfășurate de unii angajați presupun
    prezența acestora la birou (atât în centrele de cercetare, cât și în fabrici), am inclus și instalarea de
    separatoare de protecție transparente, o creștere substanțială a frecvenței de curățare în toate locațiile,
    modificarea programului de schimburi astfel încât contactul dintre angajați să fie minim, transferuri de schimburi
    fără niciun contact personal și o distanță mai mare între locurile de pauză”, transmite compania.
</div>
<div>
    <br/>
</div>
<div>
    Instalarea de echipament pentru igienizare, separatoare de protecție, organizarea schimburilor de lucru astfel încât
    angajații să nu se întâlnească la intrarea/ieșirea din tură, creșterea frecvenței cu care sunt igienizate spațiile
    comune ș.a. se numără între măsurile luate pentru siguranța angajaților.
    <br/>
    <br/>
    <h3>
        Combinatul siderurgic din Galați - colosul care se luptă cu „inamicul microscopic”
    </h3>
    <div>
        <br/>
    </div>
    Pandemia de COVID-19 a lăsat urme și la Combinatul Siderurgic Liberty din Galaţi, unde lucrează peste 5.000 de
    oameni, iar alte 2.000 de oameni sunt angajați de subcontractori. În total, 7.000 de oameni, pe o platformă
    industrială de 1.600 de hectare, cu un perimetru de 40 km.
    <br/>
    <br/>
    Într-un reportaj în detaliu din combinat, publicația locală
    <a href="https://www.viata-libera.ro/prima-pagina/146934-un-colos-la-tranta-cu-inamicul-microscopic" rel="nofollow"
       target="Alta pagina">
        Viața-Libera.ro descrie
    </a>
    cum arată măsurile anti-coronavirus luate în uzină și cum a fost percepută criza de personal și companie.
    <br/>
</div>
<div>
    <br/>
</div>
<div>
    <strong>
        Foto: În interiorul combinatului siderurgic din Galați
    </strong>
    <br/>
</div>
<div>
    <img src="https://media.hotnews.ro/media_server1/image-2020-05-21-24009776-0-combinatul-siderurgic-galati.jpg"
         width="100%"/>
</div>
<br/>
<div>
    <h3>
        „Nu poţi să opreşti sau să pornești furnalul oricând, ca pe un bec sau ca pe o maşină de cusut!”
    </h3>
    <br/>
    Combinatul Siderurgic este, în fapt, un colos a cărui „inimă” este în prezent Furnalul nr. 5, scrie publicația
    locală. Să „tragi obloanele” şi să intri la „izolare”, aşa cum poate au făcut alte unităţi din ţară, este aproape o
    „misiune imposibilă”. Sau, mai bine zis, una care ar presupune timp şi costuri enorme în termeni economici pentru
    combinat.
    <br/>
    <br/>
    „Avem echipamente de o complexitate specială, cu foc continuu, care necesită o supraveghere și operare atentă și
    permanentă. Acesta e specificul siderurgiei! Un furnal este un echipament înalt de 140 metri plin cu metal lichid.
    Funcţionarea lui e foarte complexă din punct de vedere tehnic. Nu poţi să-l opreşti sau să-l porneşti oricând, ca pe
    un bec sau ca pe o maşină de cusut!”, explică Bogdan Grecu, directorul general al combinatului Liberty Galaţi.
    <br/>
    <br/>
    Echipa din combinat spune că au anticipat devreme evoluția pandemiei și a luat măsuri interne cu două, trei
    săptămâni înaintea altora sau înainte de a fi impuse de către autorităţi.
    <br/>
    <br/>
    “Încă din luna februarie au fost oprite plecările în delegații în străinătate și sosirea delegaților străini în
    combinat. Cei care au fost în vacanțe în afara țării au rămas acasă timp de două săptămâni, obligatoriu. Pe 28
    februarie am decis să verificăm obligatoriu temperatura tuturor celor care intră în Combinat și am început să
    distribuim suplimentar materiale dezinfectante și sanitare. S-au luat măsuri speciale de dezinfectare a unor puncte
    de lucru și zone cu prezență umană permanentă”, explică la rândul său Ionel Onel, directorul de Securitate și
    Sănătate în Muncă de la Liberty Galați.
    <br/>
    <br/>
    La începutul lunii martie, înainte de introducerea stării de urgență, măsurile s-au înăsprit şi mai mult: s-a
    interzis accesul în unitate și s-au izolat preventiv acasă toți angajații care au călătorit în străinătate,
    indiferent de țară. Accesul vizitatorilor a fost oprit.
</div>
<div>
    <br/>
</div>
<div>
    <strong>
        Foto: Operator de utilaj din interiorul combinatului siderurgic din Galați
    </strong>
    <br/>
    <img src="https://media.hotnews.ro/media_server1/image-2020-05-21-24009770-0-interiorul-combinatului-siderurgic-din-galati.jpg"
         width="100%"/>
    <br/>
</div>
<br/>
<div>
    <h3>
        „Să stai toată ziua cu masca pe față e mai greu. Transpiri, respiri mai greu, obosești mai repede, dar regula e
        regulă!”
    </h3>
    <br/>
    „Pentru a putea crea distanțarea între pasageri, am suplimentat autobuzele, am repartizat precis oamenii pe
    autobuze, am implementat lucrul de acasă și am crescut transportul angajaților cu mașinile personale sau de
    serviciu. Iar la porți am creat, la fel ca la stadioane, culoare de acces”, spune directorul de la resurse umane.
    <br/>
    <br/>
    Cât privește necesarul de echipamente de protecție, acesta este uriaș: numai măștile de protecție ajung la circa
    100.000 de bucăți pe lună.
    <br/>
    <br/>
    În prezent, în echipamentul siderurgistului, „masca de protecţie” a devenit la fel de importantă ca ochelarii sau
    casca de protecţie, iar acest lucru a fost stipulat inclusiv în normele interne de pe platforma combinatului.
    <br/>
    <br/>
    „Să ştiţi că treaba nu s-a schimbat. Tot aia rămâne! Dar, ce-i drept, să stai toată ziua cu masca pe faţă e mai
    greu. Transpiri, respiri mai greu, oboseşti mai repede, dar regula e regulă!”, spune unul dintre muncitori.
    <br/>
    <ul>
        <li>
            <a href="https://www.viata-libera.ro/prima-pagina/146934-un-colos-la-tranta-cu-inamicul-microscopic"
               rel="nofollow" target="Alta pagina">
                Vezi fotoreportajul complet și citește mai multe pe Viața-Liberă.ro
            </a>
        </li>
    </ul>
    <div>
        <strong>
            Foto: În interiorul combinatului siderurgic din Galați
        </strong>
    </div>
    <img src="https://media.hotnews.ro/media_server1/image-2020-05-21-24009777-0-combinat.jpg" width="100%"/>
    ---
    <br/>
</div>
<div>
    <strong>
        <br/>
    </strong>
</div>
<div>
    <strong>
        Din seria „Lumea în schimbare”:
    </strong>
</div>
<div>
    <ul>
        <li>
            <strong>
                <a href="https://www.hotnews.ro/stiri-lumea_in_schimbare-24002712-cum-transformat-criza-coronavirus-munca-santierele-autostrada-constatat-nu-mai-avem-industrie-interna-constructiilor-stam-dupa-camioane-bitum-din-polonia-sau-ucraina.htm"
                   target="Alta pagina">
                    Cum a transformat criza de coronavirus munca pe șantierele de autostradă: „Am constatat că nu mai
                    avem industrie internă a construcțiilor. Stăm după camioane cu bitum din Polonia sau Ucraina”
                </a>
            </strong>
        </li>
    </ul>
    <ul>
        <li>
            <strong>
                <a href="https://www.hotnews.ro/stiri-lumea_in_schimbare-23978235-relocarea-afacerilor-din-china-incepe-lupta-pentru-investitori-cat-este-dispusa-romania-puna-bataie-ajutoare-stat.htm"
                   target="Alta pagina">
                    Relocarea afacerilor din China: Începe lupta pentru investitori. Cât este de dispusă România să pună
                    la bătaie ajutoare de stat?
                </a>
            </strong>
        </li>
    </ul>
    <ul>
        <li>
            <strong>
                <a href="https://www.hotnews.ro/stiri-lumea_in_schimbare-23975644-munca-dupa-restrictiile-impuse-coronavirus-situatia-laurei-care-lucreaza-intr-mare-companie-din-bucuresti.htm"
                   target="Alta pagina">
                    La muncă, după restricțiile impuse de coronavirus. Situația Laurei, care lucrează într-o mare
                    companie din București
                </a>
            </strong>
        </li>
    </ul>
    <ul>
        <li>
            <strong>
                <a href="https://www.hotnews.ro/stiri-lumea_in_schimbare-23991048-cum-transformat-coronavirusul-relatia-cetateanului-administratia-locala-digitalizare-telemedicina-facut-cateva-luni-nu-facut-20-ani.htm"
                   target="Alta pagina">
                    Cum a transformat coronavirusul relația cetățeanului cu administrația locală, de la digitalizare la
                    telemedicină: S-a făcut în câteva luni ce nu s-a făcut în 20 de ani
                </a>
            </strong>
        </li>
    </ul>
    <div>
        <br/>
    </div>
    <strong>
        <em>
            Acest articol face parte din proiectul Lumea în schimbare, o inițiativă HotNews.ro, susținută de Fundația
            Konrad Adenauer. Opiniile prezentate în materialele proiectului nu reprezintă în mod necesar poziția
            partenerului nostru.
        </em>
    </strong>
    <br/>
    <br/>
</div>
